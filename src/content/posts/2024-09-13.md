---
title: '2024年9月13日'
pubDate: 2024-09-13
description: '2024年9月13日的记录'
author: 'leungsekyu'
image:
  url: ''
  alt: ''
tags: ['日记']
---

今日一早，系喺遗精中醒来。  
当时瞓到十点几，见到 bb 嘅消息好开心（佢改咗自己嘅拍一拍），但系冇复佢。一嚟因为自己瞓得晏，二嚟因为今日系我哋嘅「好朋友日」尝试！

一大早首先擦咗一下床垫，然后冲咗凉。  
跟住好似查咗一阵 HYBS 同 Fiji Blue 嘅 Facebook，发觉主唱同 Val 好似有保持联络，觉得开心翻。

跟住就系洗毡，然后喺天台筛咗好耐土。  
搞搞下搞到一点几，唔知食咩好，决定自己煮算了，所以煮埋急冻 d 水饺，煮咗 6 分钟眼看佢哋要烂了，就关火食，其实未煮透！唔怪之得话要焖煮 6 分钟 + 熄火 2 分钟之后先食！  
然后就系煮紧嘅时候，开始睇 MUJI 各种床垫罩同枕头套，仲有亚朵星球嘅枕头套。  
好似睇咗好耐，睇到三点几四点。  
跟住攞床垫罩去洗顺便烘干埋张毡，又洗咗下天台嘅一 d 种植容器。  
最后洗埋面搞到五点半先出门口去大佛寺还书。

踩车去大佛寺嘅过程中，可能因为都算系强制同自己独处嘅状态，内心嘅喷怒又涌现出嚟。  
记得当时有允许佢哋嘅存在，然后继续专注踩车，感觉到系可能的。  
去到大佛寺等电梯嘅时候，觉得好和谐，大家都文明有礼。  
我借嘅两本书都过咗期，而逾期嘅费用，系叫我放去楼下嘅功德箱，呢个系几有趣嘅做法。  
基于呢个理由，我第一次扫电子功德箱嘅二维码，先知道可以乐捐癌症康复营。

见到毗卢殿嘅佛陀雕像嘅时候，我觉得佢好圆润。  
佢嘅双脚柔软咁搭在另一只脚上面。成个人好放松。  
我有冇可能可以达到呢种状态？既庄重，又圆成。

之后决定行去中山图书馆。  
唔算新鲜嘅路，但系留心睇，都会有新发现。  
例如好似留意到城管大队，留意到一间咖啡店。

路过一间生煎店，买咗几个带入图书馆，坐喺一棵树下面食。  
生煎唔系几好食，没有觉得滋养，但系见到对面嘅伯伯好似望紧我嘅时候，我有 d 跳出咗自己嘅世界。继而，我坐直咗，尝试带住一 d 正念去食最后一个。发觉，其实都可以有滋养嘅感觉，只要我保持正念，去面对呢份食物。  
一个人坐喺棵树下面食晚餐，呢种感觉，好似好久违。今日真系有种回到单身日子嘅感觉，冇想要分享嘅“义务”同冲动，就系安安静静咁同自己一齐。

喺图书馆嘅时候，花咗一 d 时间同闲鱼卖家沟通，决定唔要个枕头套。佢嘅态度相当好，尽管我对佢仍然半信半疑。  
之后我落咗佢三楼斟水顺便去厕所戴橡皮筋。其实橡筋嘅阻力都唔会好大。只要食得正念，亦到毋需要太烦食咩好。

之后，就系一直喺度写日记，期间徐嘉舜有讲起话想买 AirPods Pro 2，跟住就系 Apple Swift 建咗个群。好多人有好多我唔了解嘅 title，同埋毕竟唔系线下，我好难去根据呢 d title 去同人建立联系。我都系想多 d 收埋自己，去见到其他人，同时精进自己嘅艺能。因为从翻屋企嘅过程中，我已经感觉到自己陷入咗呢个建立联系嘅虚拟世界入面。就连去咗 MUJI 睇床垫罩同枕头套呢件事，都已经唔多记得。

所以，都系将佢当成一个共同学习嘅体验，少 d 将佢当成社交手段。  
做出一件满意嘅作品，自然会吸引到志同道合嘅人。

翻到屋企之后，煮咗一锅酒酿圆子，打咗一只蛋。最后发觉，好淡！可能因为水太多，d 桂花酒酿被水冲淡晒。  
但！系！后嚟我舀到落个碗仔度，再加咗 3 羹荔枝蜜？鸭脚木蜜？非常好食！

之后就系继续写日记，测量咗工具，同埋换咗床单。  
呼呼～发觉写日记都用几多时间！好似记账咁。的确系流水账，哈哈。  
但系都几有意思，可以捕捉到一 d 珍贵嘅感悟。

<hr/>

没有浏览色情网站的第 **5** 天
