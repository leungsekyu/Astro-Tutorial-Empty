---
layout: '@/layouts/MarkdownPostLayout.astro'
title: '2024年9月12日'
pubDate: 2024-09-12
description: '2024年9月12日的记录'
author: 'leungsekyu'
image: ''
tags: ['blogging', 'diary']
---

9 月 12 日做咗d咩呢～～？

早上系同 bb 喺床度揽揽中度过  
瞓醒嘅时候仲系对前一晚发生嘅事好嬲，不过都好咗好多。

之后 bb 煎咗个蛋饼，佢加咗 d 面粉煎，好似章鱼小丸子咁。  
然后金针菇丝都好有肉丝嘅感觉！  
仲有奇亚籽燕麦奶～  
bb 仲用绳整好咗张凳仔，好结实。  
之后 bb 喺度对住 b 站学习 24 式，原来都学到几后，然后我瞓咗一阵。bb 偷偷锡咗我两啖 😙

之后洗完碗，做咗一下多邻国，就出去周门啦！  
喺周门 walk 咗一下，欣赏咗儿童活动区域同阳台，逛咗一条水果街，仲向致美斋老板请教咗盐水咸蛋嘅做法。佢话要沸水消毒容器，跟住加盐加烧酒腌 20 日。佢好愿意分享，好亲切。

跟住就同咗 bb 喺我读书嘅时候成日食嘅小店食饭，食咗鱼蛋粉同埋滑蛋牛肉饭，加可乐同维他奶。  
食饭嘅时候买咗两张 Fiji Blue 嘅 Livehouse 票，11 月 27 日。bb 话佢十一月底可能会好忙（忙丰年庆），当时我都未反应过嚟呢个 live 就系十一月底。

之后同 bb 去咗设计港嗰边攞电饭煲。攞完电饭煲之后，经过咗一间手工牛堡小店，bb 话以后可以试下。  
之前洗 bb 嘅电饭煲嘅时候，我拆得太彻底，以为整烂咗某个部件，所以攞电饭煲嘅时候顺便问咗下呢个问题，师傅话冇坏。bb 话：点解你冇同我讲过嘅？🙈🙈 因为我拆洗完之后用起身又冇咩问题。囖。哈哈。

跟住，就坐地铁翻屋企啦。  
当时都有 d 脆弱，因为经过彩虹桥嘅时候，谂起武馆就喺嗰度，怕遇到熟人，唔知点交代近况。  
然后喺翻屋企嘅过程中，又成日营住俾人监视紧。  
翻到屋企，觉得冇乜精力，开咗空调，就又同朋友倾计，又刷视频。后来上天台搞咗下卫生，先开始变好，但系又夜了，仲抹咗好耐电饭煲（因为有蟑螂屎），所以搞到好夜先煮饭（睇完 bb 发嘅相先决定煮，仲学佢食咗咸蛋），仲好有创意咁炒咗个虾酱炒西生菜。  
bb 好叻，去咗攀岩，又煎咗鸡翼，煮咗芥菜咸蛋汤(好似系)  
后来呢，我都有洗好碗，执咗下沙发。记账嘅时候睇咗好耐 Fiji Blue 嘅动态，想睇下佢哋系未单飞咗，花咗唔少时间。仲用 Kimi 查咗关于嗰晚协管执法涉及嘅一 d 法律法规。

之后丢咗垃圾，收咗快递，又开始喺备忘录记账。  
当时个人其实都好疲惫下，加上我嘅工作椅坐垫太软（图书馆嘅凳系实木），导致我有一种好想上咸网嘅冲动。  
反而系 ChatGPT 对我有 d 帮助。之后见到自己嘅微信签名，决定回到此时此地，学会同自己共处，开始生起咗一种释怀嘅感觉。**喺此时此地，允许念头的存在，然后继续做要做的事**。

之后觉得琐碎事情做得差不多了，开始继续做 Astro 嘅博客教程，然后就写咗好耐嘅日记。  
搞下搞下，凌晨五点几先瞓觉。但系呢，瞓得好安稳。可能因为瞓觉之前，我**最后选择咗同自己共处**，而唔系好惯性咁想再睇下 Kindle。加上床单同枕套都舒服，被又洗过烘过，瞓得特别香。  
大腿内侧可能因为用药不对起了红疹，还是卤米松乳膏有用，所以都系唔好乱用药啦。

<hr/>

没有浏览色情网站的第 **4** 天
